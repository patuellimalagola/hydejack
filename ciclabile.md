---
layout: page
permalink: /ciclabile
title: Società Agricola Patuelli Malagola | Ciclabile San Michele
header: San Michele in bici
description: Scopri il nostro progetto di completare il collegamento ciclabile Ravenna - San Michele.
tags: [territorio, mobilità, sostenibile, sostenibilità, bicicletta, ciclabili, ambiente, azienda, agricola, Ravenna, San Michele, Romagna, Emilia-Romagna, sanmicheleinbici]
image:
  feature: bici.jpg
lang: it
ref: ciclabile
---

Siamo promotori del completamento di un collegamento ciclabile tra Ravenna e San Michele. Scopri di più su questo <a href="#progetto">progetto</a> e su come firmare la <a href="#petizione">petizione</a>.   

Invitiamo caldamente i residenti, le associazioni, le attività commerciali e tutti gli interessati a [contattarci](/contatti) con i loro commenti! Tutti i suggerimenti costruttivi sono i benvenuti.    


<div id="eventi"></div>
### Eventi in programma    

<strong>*DOMENICA 15 DICEMBRE*</strong>    
Evento di conclusione raccolta firme.   
Segnati la data, dettagli a breve!  

<div id="progetto"></div>
### Il progetto     

Proponiamo un collegamento ciclabile tra San Michele e Ravenna che sfrutti la viabilità esistente di Via Fosso delle oche. I componenti principali del progetto sono rappresentati in questa grafica: 

<img src="/images/mappaciclabile.jpg" alt="Mappa ciclabile San Michele" style="width:100%" align="middle">
<br/><br/>
Stiamo lavorando a questo progetto in collaborazione con [FIAB di Ravenna](https://www.fiabravenna.com/). 

<div id="motivazioni"></div>
### Motivazioni e approfondimenti

Al momento il tragitto San Michele - Ravenna non è praticabile in bicicletta. O meglio, lo è, ma non è sicuro. È necessario percorrere tratti sulla via Faentina, che è molto trafficata. I flussi medi di veicoli nel 2018 sono stati di 15,000 veicoli al giorno, inclusi molti mezzi pesanti - i dati aggiornati e dettagliati sono verificabili a [questo sito](https://servizissiir.regione.emilia-romagna.it/FlussiMTS/) (postazione numero 655). Punti particolarmente critici per la sicurezza del ciclista sono lo sbocco dell'autostrada, la rotonda di San Michele e i vari incroci e attraversamenti in prossimità di Fornace Zarattini.  

Abbiamo impostato il progetto tenendo a mente queste priorità:
- garantire la sicurezza dei ciclisti e pedoni
- limitare per quanto possibile l'esposizione a inquinamento dell'aria (da gas di scarico) e inquinamento acustico
- sfruttare la viabilità pubblica già esistente
- limitare l'impermeabilizzazione del suolo
- ridurre i costi di realizzazione
- limitare la necessità di espropri o concessioni, soprattutto da parte di privati
- sfruttare le infrastrutture esistenti, anche quelle che al momento risultano poco utilizzate (tra cui il sottopasso ciclopedonale di San Michele)
- collegarsi alle piste ciclabili già esistenti e in progetto, anche nel vicino Comune di Russi
- privilegiare le soluzioni ad elevata fattibilità
- rispondere puntualmente ed efficacemente ad una esigenza molto sentita dai residenti

Su queste basi abbiamo impostato il progetto, come indicato <a href="#progetto">sopra</a>. Ogni scelta fatta ha, ovviamente, i suoi vantaggi e svantaggi. Per chi volesse approfondire gli aspetti tecnici del progetto, invitiamo a contattarci.

Ad oggi, la quasi totalità dei residenti di San Michele con cui abbiamo parlato si è espressa positivamente riguardo il progetto proposto. Anche diversi residenti e associazioni di Russi, il Comune limitrofo, si sono dimostrati molto interessati al progetto, visto che permetterebbe loro di raggiungere Ravenna, e ai ravennati di raggiungere Godo/Russi.

Un residente di San Michele, Tiziano, ha invece espresso la volontà di voler realizzare una pista ciclabile sulla via Faentina, ulteriori informazioni a [questo link](https://www.facebook.com/ciclabileasmichele/).

Siamo anche a conoscenza che nel 2016 era stata avviata una raccolta firme per un progetto che prevedeva la realizzazione di una pista ciclabile per San Michele proseguendo la ciclabile di Fornace Zarattini, lungo la via Faentina. Siamo in contatto con Nicoletta, prima firmataria di questa petizione, che ci ha gentilmente informato sulla natura di questa iniziativa e le premesse da cui era partita. Questa petizione è stata consegnata a suo tempo ma la richiesta non è stato accolta dall'amministrazione comunale e quindi, a quanto ci risulta, non è mai stata inserita in progetto. Invitiamo chi altri fosse stato coinvolto in questa iniziativa, o chi volesse riproporla, a contattarci. Possiamo dare visibilità e lo scambio di informazioni è sempre utile. 

Ben vengano tutte le iniziative in questo senso - sono sintomo che l'attenzione è alta sul tema della mobilità ciclabile!


<div id="petizione"></div>
### La petizione    
Stiamo raccogliendo firme per il completamento del percorso ciclabile Ravenna - San Michele secondo il progetto indicato sopra. A novembre 2019 abbiamo già superato le 400 firme, che rappresentava il nostro obiettivo iniziale. Entro la fine del 2019 vogliamo raggiungere 500 firme e chiudere la raccolta firme, se non hai ancora firmato aiutaci a raggiungere questo traguardo!       
È possibile firmare la petizione presso:    
- [Bar Circolo Arci di San Michele](https://goo.gl/maps/S6WgLUdQ8jMRhRNe6), su Via Faentina, angolo Via bacchetta        
- [Circolo Endas di San Michele](https://goo.gl/maps/GScWo2FvyxvhRnaK9), su via Faentina, angolo Via casona        
- [Bar Gelateria La Meta](https://goo.gl/maps/bKy9v27dhJhYzFcWA), in centro a Piangipane    
- la sede di [CittAttiva di Ravenna](https://goo.gl/maps/D2RZ7GS9e2WEL2fSA), in Via Carducci 14 (vicino alla stazione dei treni) tutti i martedì sera dalle 20,30 alle 22,30      
- <a href="#eventi">eventi</a> nel territorio  
- il nostro Podere Manzone nelle giornate dedicate alla [vendita diretta](/venditadiretta)  
 
In alternativa, potete [contattarci](/contatti) e prendere un appuntamento.    

Possono firmare la petizione tutti i residenti nel Comune di Ravenna che abbiano compiuto 16 anni. Anche alcuni non residenti possono firmare la petizione, come previsto dallo [Statuto del Comune di Ravenna](http://www.comune.ra.it/Aree-Tematiche/Statuto-regolamenti-e-ordinanze/Lo-Statuto-del-Comune-di-Ravenna).     

### Cronologia 
<strong> Agosto 2018 </strong>    
Sandra va in bicicletta dalla sede legale aziendale al podere Manzone (e ritorna con 7 kg di ceci in spalla), e inizia a chiedersi perchè non c'è un collegamento ciclabile completo per raggiungere San Michele.
<br/><br/>
<strong> Marzo 2019 </strong>    
Primi scambi con il gruppo FIAB di Ravenna, inizia a delinearsi il progetto. Si prendono in esame le cartografie e i progetti precedenti di viabilità ciclabile per San Michele.
<br/><br/>
<strong> 9 Aprile 2019 </strong>    
Confronto con i residenti in occasione dell'incontro 'Cronache dal bar' promosso dal Resto del Carlino.    
<img src="/images/carlino.jpg" alt="Mappa ciclabile San Michele" style="width:100%" align="middle">
<br/><br/>
<strong> 25 Aprile 2019 </strong>    
Inizia la raccolta firme presso il Parco Primo Maggio!    
<img src="/images/petizione.jpg" alt="" style="width:100%" align="middle">
<br/><br/>
<strong> 26 Aprile 2019 </strong>    
Il presidente di FIAB Ravenna Andrea Navacchia parla della ciclabile di San Michele in un'intervista per il settimanale Settesere 
<img src="/images/settesere1.jpg" alt="" style="width:100%" align="middle">
<br/><br/>
<img src="/images/settesere2.jpg" alt="" style="width:100%" align="middle">
<br/><br/>
<strong> 22 Maggio 2019 </strong>    
Sandra partecipa al World Café dell'area di Piangipane, che include San Michele, nell'ambito del [percorso partecipativo del PUG](http://rup.comune.ra.it/Ravenna-PUG), il nuovo piano urbanistico del Comune di Ravenna. Il tema delle ciclabili è risultato molto sentito, sia per San Michele che per le altre frazioni.
<img src="/images/piangipane.jpg" alt="" style="width:100%" align="middle">
<br/><br/>
<strong> Agosto 2019 </strong>    
Abbiamo raggiunto le 200 firme per la petizione! Siamo a metà strada.
<br/><br/>
<strong> 22 settembre 2019 </strong>    
Biciclettata dimostrativa da Russi a Ravenna, con fermate a Godo, San Michele e Fornace Zarattini. Questo evento è stato organizzato con [FIAB di Ravenna](https://www.fiabravenna.com/), in collaborazione con [Bar Circolo Arci di San Michele](https://goo.gl/maps/S6WgLUdQ8jMRhRNe6), [Circolo Endas di San Michele](https://goo.gl/maps/GScWo2FvyxvhRnaK9), [Bar Via Vai](https://goo.gl/maps/ZhGZFoDRKeBxcifW7), [Bar Gelateria La Meta](https://goo.gl/maps/bKy9v27dhJhYzFcWA), [Bar 200](https://goo.gl/maps/jCK35dCcxXNnZkEFA). Un particolare ringraziamento va al [Comitato Promotore per San Michele](http://www.comune.ra.it/Aree-Tematiche/Decentramento/Area-di-Piangipane/Organismi-di-Partecipazione) che ha offerto il rinfresco ai partecipanti.
<iframe src="https://www.google.com/maps/d/u/0/embed?mid=159XQ1WK6bAphcqrkgYGdfGaE5Nr1oUfH" width="640" height="480"></iframe>
In questa occasione 20 persone hanno firmato la petizione. Questo evento è stato registrato tra le iniziative della [settimana europea della mobilità sostenibile](http://www.mobilityweek.eu/).
<img src="/images/biciclettata.png" alt="" style="width:100%" align="middle">
<br/><br/>
<strong> 27 ottobre 2019 </strong>     
Andiamo in bici alla Sagra di San Michele! Biciclettata da Ravenna a San Michele, con pranzo alla sagra.      
<img src="/images/sagrasanmichele.png" alt="Locandina evento Sagra San Michele" style="width:100%" align="middle">
<br/><br/>
In questa occasione 111 persone hanno firmato la petizione! Grazie alla collaborazione del Comitato Promotore per San Michele, in particolare Gian Piero Vallone.  
<br/><br/>
<strong> 14 novembre 2019 </strong>     
Abbiamo superato le 400 firme! Il nuovo obiettivo è stabilito a 500 firme entro la fine del 2019.   
