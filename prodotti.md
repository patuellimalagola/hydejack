---
layout: page
permalink: /prodotti
title: I nostri prodotti
description: Scopri quali prodotti agricoli produciamo, le varietà e curiosità.
tags: [prodotti, produzioni, coltivazioni, grano, ceci, piselli, erba medica, uva, trebbiano, azienda, agricola, Ravenna, Emilia-Romagna]
image:
  feature: sorgo.jpg
lang: it
ref: products
---

<!--- 
<figure>
	<img src="/images/wheat.png" style="width:150px;height:150px;">
</figure> 
---> 

<!--- 
<figure>
	<img src="/images/chickpeas.png" alt="Ceci" style="width:100px;height:100px;" align="left">
	<figcaption>Ceci</figcaption>
</figure>  
---> 

Il nostro piano colturale cambia ogni anno, a seconda delle esigenze del terreno e della richiesta del mercato. I nostri prodotti vengono tutti conferiti a cooperative, ma abbiamo in progetto di sviluppare la vendita diretta al pubblico sia di prodotti grezzi che trasformati.   

Al momento, produciamo: 

### Grano tenero    
<img src="/images/wheat.png" alt="Grano" style="width:150px;height:150px;" align="right">

Il grano tenero ([Triticum aestivum](http://www.agraria.org/coltivazionierbacee/granotenero.htm)) è il cereale comunemente utilizzato per ottenere la farina per il pane. I chicchi di grano possono anche essere usati interi per preparare minestre, insalate oppure la buonissima pastiera napoletana.  

Le varietà che coltiviamo sono Rebelde, Bologna, Rubisko. Il nostro grano viene conferito al [Consorzio Agrario di Ravenna](https://www.consorzioagrarioravenna.it/).  

Curiosità: il grano è un mostro genetico! Puoi scoprirne di più leggendo [questo articolo](http://bressanini-lescienze.blogautore.espresso.repubblica.it/2016/03/24/quel-mostro-genetico-chiamato-frumento/).  

---

### Ceci    
<img src="/images/chickpeas.png" alt="Ceci" style="width:150px;height:150px;" align="right">    

Il cece ([Cicer arietinum](http://www.agraria.org/coltivazionierbacee/cece.htm)) è il terzo legume più coltivato nel mondo. Il cece è un ottimo alimento ed è molto versatile in cucina. Con i ceci possiamo preparare zuppe, minestre, farinate ma anche hummus, falafel e [chana masala](https://www.theguardian.com/lifeandstyle/2015/sep/24/how-to-make-the-perfect-chana-masala).  

I nostri ceci, di varietà Pascià, vengono conferiti a [Conserve Italia](https://www.conserveitalia.it/) che li lavora in giornata. Se comprate ceci in vasetto o barattolo della Valfrutta o di altre comuni marche potreste trovarci dentro proprio i nostri ceci.      

Curiosità: si dice che Marco Tullio Cicerone, il famoso oratore romano, debba il suo cognome al fatto che avesse [un porro sul naso a forma di cece](https://www.etimo.it/?term=cicerone).

---

### Piselli    
<figure>
	<img src="/images/peas.png" alt="Piselli" style="width:150px;height:150px;" align="right">
</figure>  
Il pisello ([Pisum sativum](http://www.agraria.org/coltivazionierbacee/pisello.htm)) è un legume usato sia per l'alimentazione umana che per il bestiame. Le varietà e le tecniche colturali variano a seconda dell'uso. Per quanto riguarda la nostra alimentazione, i piselli si sposano benissimo con la pasta, ma si prestano anche a tante altre diverse ricette tra cui è d'obbligo menzionare le seppie con i piselli.  
  
La varietà che coltiviamo è Wolf. Come per i ceci, conferiamo questo prodotto a [Conserve Italia](https://www.conserveitalia.it/).  

Curiosità: i piselli erano [in gran voga alla corte del Re Sole](https://www.laterza.it/index.php?option=com_laterza&Itemid=97&task=schedalibro&isbn=9788842091011), al punto che le dame se ne facevano preparare una porzione in più da mangiare anche dopo sontuose cene, rischiando l'indigestione.  

---   
    
### Erba medica    
<img src="/images/alfalfa.png" alt="Erba medica" style="width:150px;height:150px;" align="right">   
L'erba medica ([Medicago sativa](http://www.agraria.org/coltivazionierbacee/erbamedica.htm)) o alfalfa è una delle più comuni piante da foraggio. L'Emilia-Romagna è un territorio particolarmente vocato per questa coltivazione. 

Coltiviamo la varietà Gea. Il seme viene conferito a [Continental Semences](http://www.continentalsemences.com/).

Curiosità: l'erba medica non è tradizionalmente usata per l'alimentazione umana, ma c'è chi non resiste e [si mangia i suoi germogli](https://alivebynature.com/the-right-way-to-eat-alfalfa-sprouts/).
  
---   

### Uva trebbiano
<img src="/images/trebbiano.jpg" alt="Trebbiano" style="width:120px;height:120px;" align="right">  
Il Trebbiano è un vitigno da vino a bacca bianca molto diffuso. È componente di moltissimi vini DOC italiani, e da solo forma diversi vini DOC tra cui il [Trebbiano di Romagna DOC](http://www.consorziovinidiromagna.it/vini/trebbiano/).

La nostra uva viene conferita ad [Agrintesa](http://www.agrintesa.it/).   

Curiosità: il nome 'Trebbiano' deriva da 'trebulanum', nome che compare per la prima volta nella [Naturalis Historia di Plinio il Vecchio](https://la.wikisource.org/wiki/Naturalis_Historia/Liber_XIV), che sembra riferirsi all'insediamento Trebula Balliensis, l'attuale Treglia, in provincia di Caserta.  
   
---    
