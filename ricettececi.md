---
layout: page
permalink: /ricettececi
title: Società Agricola Patuelli Malagola | Ricette ceci
header: Come preparare i ceci
description: Cottura e preparazione ceci
tags: [ceci, chickpea, chickpeas, ricette, ricetta, legumi]
image:
  feature: ceciammollo.jpg
lang: it
ref: ricettececi
---

In questa pagina troverete le ricette per i ceci. Scopri i trucchi per la <a href="#cottura">cottura perfetta</a> e su come preparare i <a href="#cecicroccanti">ceci croccanti al forno</a>. Presto in arrivo altre ricette!

<div id="cottura"></div>
### Cottura perfetta     
<img src="/images/cotturaceci.jpg" style="width:110px;height:110px;margin:0px 20px 0px 0px" align="left"> 

Qui il procedimento per cucinare i ceci secchi alla perfezione! Consigliamo l'uso della pentola a pressione per avere risultati migliori e in tempi molto più ridotti, ma se non l'avete seguite la variante in pentola normale.      

1. Ammollo   
- pesare i ceci secchi (70-80 grammi a testa)   
- lavare i ceci in uno scolapasta o colino    
- lasciare in ammollo in abbondante acqua per tutta la notte    
- scolare e risciacquare    

2a. Variante con pentola a pressione   
- mettere i ceci in pentola a pressione con il doppio di acqua      
- portare a pressione e cuocere 15 minuti dal fischio    
- spegnere il fuoco e lasciare riposare per 10 minuti   
- aprire e assaggiare    
- scolare quando hanno la consistenza desiderata, tenendo l'acqua di cottura      

2b. Variante senza pentola a pressione
- mettere i ceci in pentola con più del doppio d'acqua   
- cuocere con coperchio, a fuoco medio-basso per almeno 1,5-2 ore    
- rabboccare l'acqua se necessario    
- scolare quando hanno la consistenza desiderata, tenendo l'acqua di cottura    

Consigli:
- i ceci cotti si conservano in frigorifero in un contenitore chiuso per qualche giorno, per un periodo più lungo possono essere congelati    
- tenete i ceci più 'al dente' per ricette come i ceci croccanti al forno o la pasta e ceci, mentre un po' più cotti se volete mangiarli così o per fare l'hummus      
- non aggiungete né sale ne bicarbonato all'acqua di ammollo o cottura. Potete aggiungere un pezzetto di alga Kombu/Kelp all'acqua di ammollo e all'acqua di cottura per aiutare ad ammorbidire i ceci   
- aggiungete eventuali aromi o sale solo verso fine cottura   
- l'acqua di cottura è ottima per la pasta e ceci e per zuppe in generale, inoltre può essere utilizzata come sostituto del bianco d'uovo per fare dolci vegani    
- l'ammollo è importante, non va saltato!   

<br/><br/>
<div id="ceci croccanti al forno"></div>
### Ceci croccanti al forno     
<img src="/images/cecicroccanti.jpg" style="width:110px;height:110px;margin:0px 20px 0px 0px" align="left"> 
I ceci croccanti al forno sono uno spuntino molto sfizioso, e che crea dipendenza! Si conservano bene, ma uno tira l'altro. Potete personalizzarli con le spezie che vi piacciono di più, ottimi con il peperoncino se vi piace il sapore piccante.    

Occorrente:   
- ceci cotti   
- olio   
- farina   
- paprika/altre spezie a piacere   
- sale   

Procedimento:   
- asciugare 500 g di ceci con un canovaccio o con carta da cucina   
- aggiungere 2 cucchiai rasi di farina   
- aggiungere un cucchiaio di paprika o misto paprika e peperoncino (o altre spezie a piacere)   
- aggiungere 2 cucchiai d'olio   
- mettere su una teglia da forno su un unico strato
- infornare a 200C
- mescolare con una spatola ogni 15 minuti    
- sfornare dopo 30-35 minuti e salare    

Consigli:   
- potete aggiungere un po' di rosmarino prima di infornare   
- il tempo di cottura dipenderà molto dal tipo di forno e da quanto i ceci sono asciutti   
- si conservano fino a una settimana in un contenitore chiuso   






